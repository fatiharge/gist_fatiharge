---
layout: post  
author: Halil Ibrahim Bayla  
title: BİZE NE OLMUŞSA SENDEN OLMUŞ
---

Güneş seni kıskanmış, aya bırakmış rengini  
Ay seni görmüş, kıskanmış  
Sabaha bırakmış dengini  
Unutma sevgilim, bu döngü senin renginden  

Ben nasıl itiraf edeyim, ismini  
Kıtalar sana küsmüş, ayrılmış  
Sokaklar sana bakmış, aydınlanmış  
Kuşlar sabaha kadar seni anlatır  

Kainat kokuna hasret kalmış  
Ben nasıl anayım, ismini  
Kalemler yalnızca seni yazmış  
Şairler kara gözlerine yazmış şiirilerini  

Dünyanın tüm çiçekleri sana açmış kalbini  
Ressamlar sana bakıp çizmiş o muntazam eserlerini  
Rüzgarlar sana doğru esmiş  
Keşifler senden sebep yapılabilmiş  

Amerika senin yüzünden keşfedilmiş  
Güzelliğini kıskanıp devrim yapmış tüm yoldaşlar  
İnsan seni kıskanıp doğurmuş  
Büyük Sinan, sana yapmış tüm eserlerini  

Fatih senin için almış İstanbul’u  
Kanuni yoluna sermiş Avrupa’yı  
Bizim mahalledeki mecnun İbrahim var ya  
Sana dalıp delirmiş, unutmuş ismini  

Merak etmeyesin mecnun diyince bakar olmuş  
Yusuf mısıra sultan olmuş  
İbrahim Nemrut’a düşman olmuş  
Ey sevgili bu dünyada ne olmuşsa,  

Ya güzelliğin ilham olmuş  
Ya kokun ilaç olmuş  
Sevgili  
Bize ne olmuşsa senden olmuş  

2023
