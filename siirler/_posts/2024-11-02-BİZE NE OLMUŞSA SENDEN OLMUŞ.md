---
layout: post  
author: Halil Ibrahim Bayla  
title: BİZE NE OLMUŞSA SENDEN OLMUŞ
---

Güneş seni kıskanmış, aya bırakmış rengini  <br>
Ay seni görmüş, kıskanmış  <br>
Sabaha bırakmış dengini  <br>
Unutma sevgilim, bu döngü senin renginden  <br><br>

Ben nasıl itiraf edeyim, ismini  <br>
Kıtalar sana küsmüş, ayrılmış  <br>
Sokaklar sana bakmış, aydınlanmış  <br>
Kuşlar sabaha kadar seni anlatır  <br><br>

Kainat kokuna hasret kalmış  <br>
Ben nasıl anayım, ismini  <br>
Kalemler yalnızca seni yazmış  <br>
Şairler kara gözlerine yazmış şiirilerini  <br><br>

Dünyanın tüm çiçekleri sana açmış kalbini  <br>
Ressamlar sana bakıp çizmiş o muntazam eserlerini  <br>
Rüzgarlar sana doğru esmiş  <br>
Keşifler senden sebep yapılabilmiş  <br><br>

Amerika senin yüzünden keşfedilmiş  <br>
Güzelliğini kıskanıp devrim yapmış tüm yoldaşlar  <br>
İnsan seni kıskanıp doğurmuş  <br>
Büyük Sinan, sana yapmış tüm eserlerini  <br><br>

Fatih senin için almış İstanbul’u  <br>
Kanuni yoluna sermiş Avrupa’yı  <br>
Bizim mahalledeki mecnun İbrahim var ya  <br>
Sana dalıp delirmiş, unutmuş ismini  <br><br>

Merak etmeyesin mecnun diyince bakar olmuş  <br>
Yusuf mısıra sultan olmuş  <br>
İbrahim Nemrut’a düşman olmuş  <br>
Ey sevgili bu dünyada ne olmuşsa,  <br><br>

Ya güzelliğin ilham olmuş  <br>
Ya kokun ilaç olmuş  <br>
Sevgili  <br>
Bize ne olmuşsa senden olmuş  <br><br>

2023
